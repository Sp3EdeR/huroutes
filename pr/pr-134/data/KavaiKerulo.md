Nagyon jó útminőség, vadonat új, fekete aszfalttal. Kellemes rövid kerülő út Pilis felől Káván, Bényén és Gombán át. Alacsony forgalom jellemző, mivel az autósok többsége a közeli 4-es autóutat használja. Mezőt átszelő, enyhe kanyargású, tempósan küldhető utacska, egy-kettő közepesebb kanyarral. Sajnos sűrűn jönnek a lakott szakaszok, de élvezetesebb erre kerülni, mint felmászni az M4-re.