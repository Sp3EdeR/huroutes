Az éles visszafordítóktól az enyhe kanyarokig minden megtalálható itt, így változatos szerpentin élményben lehet részünk. Kissé keskeny és nagyon rövid ez a szakasz, de kárpótol minket a tökéletes útminőséggel, gyönyörű kilátással és a már említett kanyarokkal. Egyre népszerűbb motoros útvonal, azonban az átmenő forgalom alacsony-közepes általában, így a kevésbé forgalmas időszakokban alkalmas az igencsak tempós autózásra. Biztonságos előzésre viszont nincs túl sok lehetőség a visszafordítók környékén.

Ha Héreg felé megyünk, akkor az [első balos visszafordító utáni jobbkanyar](#geo:Sz%C5%B1k%C3%BCl%C5%91%20kanyar@47.635527,18.560286/?b=Felfel%C3%A9%20haladva%20ez%20egy%20bel%C3%A1thatatlan,%20sz%C5%B1k%C3%BCl%C5%91%20kanyar.%20Vigy%C3%A1zzunk,%20nehogy%20lecs%C3%BAsszunk%20az%20%C3%ADvr%C5%91l%20a%20szembej%C3%B6v%C5%91be.%20A%20tr%C3%BCkk%C3%B6s%20vonalvezet%C3%A9st%20motorosok%20sz%C3%A1m%C3%A1ra%20k%C3%A9sz%C3%ADtett%20optim%C3%A1lis%20%C3%ADvjelz%C5%91%20karik%C3%A1k%20is%20jelzik.) enyhe ívről nagyon élessé szűkül be. Itt fontos figyelni, nehogy baj legyen. Könnyen meg lehet állni vagy fordulni a [Héregi sportpálya parkolójánál](#geo:H%C3%A9regi%20Sportp%C3%A1lya@47.643771,18.517943/?b=J%C3%B3%20parkol%C3%B3%20megpihen%C3%A9sre,%20az%20aut%C3%B3%20h%C5%B1t%C3%A9s%C3%A9re,%20vagy%20csak%20k%C3%A9nyelmes%20visszafordul%C3%A1sra.) és Bajnán az [első mellékutcában](#geo:Bajnai%20mell%C3%A9kutca@47.658153,18.589278/?b=Ez%20a%20kis,%20forgalommentes%20mell%C3%A9kutca%20nagyon%20j%C3%B3%20hely%20megfordulni,%20esetleg%20kiv%C3%A1rni%20egy%20forgalommentes%20lyukat.).

A Gerecse környéke akár [hosszabban is bejárható](#Gerecse), de a Bajna és Héreg közötti szakasz kiemelten jó és ezáltal igencsak népszerű. Budapest irányából érdemes a [Szomor-Bajnai útvonalon](#SzomorBajna) közelíteni, ami jó alternatívája a nagyon forgalmas 1-es útnak.

A [héregi GP Büfénél](#geo:GP%20B%C3%BCf%C3%A9@47.642989,18.520073/?b=Piciny,%20olcs%C3%B3%20b%C3%BCf%C3%A9%20r%C3%B6gt%C3%B6n%20a%20szerpentin%20ment%C3%A9n.) általában könnyen elérhető egy gyors falat.

[Bemutató videó Draskovics Andristól](https://youtu.be/xDhJktK-ca4)
