Jó szerpentin, közepes útminőség, közepes forgalom. Kevés az előzési lehetőség és kedvelt motoros útvonal. A Budapest - Dobogókő felöli oldalon átlagosnál nagyobb a forgalom, de a Dobogókő - Esztergom szakaszon is sok a turista jó időben. A Dobogókő - Esztergom szakaszon helyenként eléggé összetöredezett az út, néha kanyarban és meglepően mély kátyúkkal (amit időnként befoltoznak). Beiktatva Dobogókő települést pár élvezetes kanyarral kibővíthető az útvonal, ahová időnként a Kanyarfotósok is szívesen kiállnak. A fenti nagy parkolóban könnyen meg lehet fordulni, de szezonon kívül szép időben érdemes az ingyenes parkolást kihasználni és megállni, mert a túristaház mögötti kilátóból szép kilátás nyílik a Dunakanyarra. Sötétedés után minden évszakban fokozottan vadveszélyes útszakasz!
