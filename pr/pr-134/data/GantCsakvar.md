Tökéletes, új útfelületet kapott ez a Gántot és Csákvárt összekötő, 8121 számú, kis erdei útszakasz 2022-ben. Emiatt a korábbi, szinte használhatatlan útból igazán jó szakasszá változott át. Az aszfaltfelület viszonylag keskeny amit feltöltött, sóderes padka szegélyez. A padkát nem szabad érinteni, mert különben könnyen lerepülhetünk az útról. Enyhe-közepes kanyarokkal hömpölyög át a szép és sűrű erdőn ez az út. Nagyon kis forgalomra számíthatunk ezen a szakaszon.

Csákvár településen már a Petőfi utca is felújításra került, így mindkét irányból átjárható az útszakasz.

Volán busz járat halad át időnként ezen az útszakaszon, de az út mentén több túrista útvonal is található, ezért az út mentén számíthatunk kisebb gyalogos forgalomra is. A sűrű erdő miatt itt kiemelt vadveszély van, ezért nem javasolt késői órákban csapatni itt.

Ez a kis út része a [vértesi bejáróútnak](#Vertes).
