A 6605-ös út a [Nyugat-Mecsek végső szerpentinje](#NyugatMecsek) és egyben egy csodás élmény. Az alsó szakasza egy kellemes, enyhén ívelő bemelegítő szakaszt ad, míg a felső szakaszán egymást érik a szűkebb, de nagyon jó ritmusú, bedőlő kanyarok. Bár az izgalmas szakaszon szinte lehetetlen előzni, nagyon alacsony forgalom várható, így ez általában nem kéne, hogy problémát jelentsen. Többségében szép erdőn keresztül vezet ez az útszakasz.

A Bakonyát bekötő 66134-es út után nyugatra viszont az útminőség nagyon leromlik - bár azért még autózható - így ott már csak "túlélő" üzemmódban lehet haladni. Ezért nem javasolt folytatni az utunkat a jelölt szakasz után.