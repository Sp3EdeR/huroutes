A Dunántúli-dombság egy rejtett autós kincsét fedezhetjük fel ezen a kis szakaszon. Az útszakasz alsó (északi) fele fekete, míg a felsőbb része fehér aszfaltos. A fehér aszfaltos rész - bár nem extrém módon - de csúszkálós. Ezért itt könnyen lehet játszani az autó farával. Az út minősége végig tökéletes. A szakaszon váltakoznak a nyújtottabb és szűkebb kanyarok. Szinte nulla forgalom várható, ami megalapozhatja az önfeledt csapatást, bár azért érdemes koncentrálni az utat övező hangulatos, sűrű erdőből előmászó állatokra.

Mekényes irányába nem érdemes folytatni az utunkat a 6539-es felé, mert az rossz minőségű.

Ha nyugatról érkeznénk ide, akkor érdemes [Döbrököz irányából](#DobrokozKurd) közelíteni.