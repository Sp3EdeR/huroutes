Szép erdős-mezős tájon keresztül, enyhe ívű kanyarokkal imbolyog ez az útvonal a kis hegyecskék között. Az út minősége kifejezetten jó, főleg Tapolca irányába. Veszprém irányába az út széle kicsit foltozottabb, de elég jó. Közepes forgalomra számíthatunk ezen az útvonalon. A legjobb szakasz a Kapolcs és Tapolca közti, ahol kicsit ívesebb, érdekesebb kanyarokkal találkozhatunk. Többségében a kanyarok túl enyhék komoly csapatáshoz.