Nagyon változó útminőséggel találkozhatunk ezen az úton. A 6315 nyugati fele Diósberényig jó minőségű. Diósberény és Szakadát között kifejezetten rossz minőségű az út, leszámítva a két nagy kanyart, ahol Diósberény irányából tökéletes útminőséget tapasztalhatunk. Majd Szakadát után még találkozhatunk pár jó kanyarral, nagyon jó aszfalttal, viszont hamar újra elromlik az út felülete Gyönkig. Összességében fás, néhol szép dombos-földes kilátás vár ránk errefelé. Közepes forgalomra számíthatunk, motorosok is megfordulnak erre. Bár az útvonalat megszakítják városkák több helyen, ezek rövid részek.