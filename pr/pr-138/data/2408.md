Jó vonalvezetésű, keskeny útszakasz át az erdőkön. Csak párszor szakítják meg lakott szakaszok a ritmust. Az aszfalt frissen fel lett újítva a nyugati felén az útvonalnak, így ez a része az útnak kifejezetten jó minőségű és igencsak élvezhető. Sajnos a [Mátraszentimre](#geo:%C3%9Atmin%C5%91s%C3%A9g%20V%C3%A1laszt%C3%B3pont@47.905353,19.881681/?b=Az%20%C3%BAt%20min%C5%91s%C3%A9ge%20innen%20nyugatra%20nagyon%20j%C3%B3,%20keletre%20viszont%20el%C3%A9g%20rossz.) területén lévő és attól keletre húzódó szakasz eléggé közepes-rossz minőségű, de azért nagyrészt kátyúzott és helyenként a kanyarokban felújított. Mivel ez az utóbbi - nem-túl-jó rész - köti össze a [24-essel](#24Paradsasvar), amerre a túrázást jellemzően folytatni lehet, csak 6 pontot kap a szakasz, pedig a nyugati fele talán 7-et is érne. A forgalma az útfelújítás óta erősen nőtt, bár a [24-eshez képest](#24Paradsasvar) még mindig sokkal alacsonyabb. Érdemes hétköznap, vagy korai, illetve késői órákban jönni erre. A szakasz kellemes, erdei kilátást nyújt, több helyen rövidke hegyoldali kilátással.

Budapest felől érkezve, csak Pest megyei matricával, elég gyorsan megközelíthető a 21-esen keresztül. A tömött, forgalmas nyári napokon gyakran érdemes lehet inkább ezen az úton közelíteni [Parádsasvár felé](#24Paradsasvar) mint Gyöngyös felől.

Az [egyik Mátraszentimre-közeli kanyarban](#geo:Kanyarfot%C3%B3s%20Pont@47.894361,19.860306/?b=Ide%20id%C5%91nk%C3%A9nt%20kitelep%C3%BCl%20a%20%5BKanyarfot%C3%B3%5D%28https://kanyarfoto.com/hu%29,%20akik%20k%C3%A9pet%20k%C3%A9sz%C3%ADthetnek%20a%20kanyarg%C3%A1sodr%C3%B3l.) találkozhatunk a kanyarfotósokkal időnként. Ilyenkor megnövekedik errefelé a forgalom.

[Bemutató videó Draskovics Andristól](https://youtu.be/EZHj94m7IBw?t=446)
