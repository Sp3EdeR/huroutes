Budapest környékének egyik legjobb szerpentinje. A burkolat minősége helyenként kicsit töredezett - főleg a szélén - de összességében meglehetősen jó. A szakaszon találhatóak enyhébb, tempósabb kanyarok és éles visszafordítók is bőséggel. A forgalma sajnos erős közepes, így nap közben be lehet ragadni néha, de azért nem túl rossz a helyzet. A jelölt szakasz két végénél viszonylag könnyedén meg lehet fordulni.

Pilisszentlászlótól rögtön északnyugatra van egy [rövidebb fehéraszfaltos szakasz](#geo:Feh%C3%A9r%20aszfalt@47.72792,18.968386/?b=Ezen%20a%20szakaszon%20jobban%20cs%C3%BAszik%20az%20%C3%BAtfel%C3%BClet.), ahol érdemes jobban vigyázni. Az északi felén [több helyen kőomlás](#geo:K%C5%91oml%C3%A1svesz%C3%A9ly%20a%20k%C3%B6rny%C3%A9ken@47.727343,18.956758/?b=Vigy%C3%A1zzunk%20az%20%C3%BAton%20l%C3%A9v%C5%91%20nagyobb%20k%C3%B6vekre.%20F%C5%91leg,%20ha%20d%C3%A9li%20ir%C3%A1nyba,%20Szentendre%20fel%C3%A9%20haladunk.) táblával találkozhatunk, nem véletlenül. Ezen kívül van több parkoló az út mentén, ahonnan forgalom csatlakozhat be, és naplemente után kisebb vadveszély is van.

A [Visegrádi Gokart és Kalandparknál](#geo:Visegr%C3%A1di%20Gokart%20%C3%A9s%20Kalandpark@47.766025,18.952663/?b=Itt%20egy%20t%C3%A1gas%20parkol%C3%B3%20tal%C3%A1lhat%C3%B3,%20ahol%20a%20szerpentinez%C5%91k%20k%C3%B6nnyen%20megpihenhetnek%20k%C3%A9t%20k%C3%B6r%20k%C3%B6z%C3%B6tt.%0A%0AA%20gokart%20p%C3%A1lya%20honlapja:%20%3Chttp://visegradgokart.hu/gokart/%3E.%20A%20kalandpark%C3%A9%20pedig:%20%3Chttp://visegradgokart.hu/kaland/%3E.) könnyen meg lehet állni pihenni és beszélgetni. A Duna-part is gyorsan elérhető némi gazon, időnként sáron át, amennyiben a parkolótól egyenesen továbbsétálunk. A keskeny ösvényen balrafordulva pedig egy szép, köves, nyugis partszakaszt lehet elérni, de a terep nem egyszerű.

[Bemutató videó Draskovics Andristól](https://youtu.be/Tg1TaZPti2E)
