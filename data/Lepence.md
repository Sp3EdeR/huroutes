Budapest környékének egyik legjobb szerpentinje. A burkolat minősége helyenként kicsit töredezett, de összességében meglehetősen jó. A szakaszon találhatóak enyhébb, tempósabb kanyarok és éles visszafordítók is bőséggel. A forgalma sajnos erős közepes, így nap közben be lehet ragadni néha, de azért nem túl rossz a helyzet. A jelölt szakasz két végénél viszonylag könnyedén meg lehet fordulni.

Pilisszentlászlótól rögtön északnyugatra van egy rövidebb fehéraszfaltos szakasz, ahol érdemes jobban vigyázni. Az északi felén több helyen kőomlás táblával találkozhatunk. Ezek a táblák nem véletlenül vannak itt, időnként nagyobb kődarabok is kerülhetnek az útra. Erre különösen érdemes figyelni amikor Szentendre irányába haladunk. Ezen kívül van több parkoló az út mentén, ahonnan forgalom csatlakozhat be, és naplemente után kisebb vadveszély is van.

A [Visegrádi Gokart és Kalandparknál](https://goo.gl/maps/1nzjTDU89em5s6nD8) könnyen meg lehet állni pihenni és beszélgetni.

[Bemutató videó Draskovics Andristól](https://youtu.be/Tg1TaZPti2E)
