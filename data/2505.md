A leghosszabb és legjobb vonalvezetésű magyar szerpentin mind közül, sok tempós és szűk kanyarral, visszafordítóval, döntött ívekkel. Az útfelület helyenként felújított, de általában foltozott-kátyúzott. Összességében közepes-jó az útfelület, így bőven hagy lehetőséget csapatni egy jót, némi odafigyeléssel. Néhány helyen a padka kevésbé ápolt, illetve vannak kanyarok, ahol a "szakadék"-ot nem védi korlát. Ilyeneknél érdemes visszavenni a tempóból. Alacsony-közepes forgalom jellemző a szakaszra, ezért szinte megszakítás nélkül, folyamatosan lehet kanyarogni szép erdei környezetben. Az úton hirtelen váltakozó fényviszonyok nehezítik helyenként a beláthatóságot, amire érdemes vigyázni. A szakasz direkt kapcsolatban áll a [mexikóvölgyi](#Mexikovolgy) és [Lillafüred - Mályinka közötti](#LillafuredMalyinka) szerpentinekkel, de ezek kevésbé javasoltak az útminőségük és szűkségük miatt. Viszont közel van ehhez a szakaszhoz a [lyukóbányai szerpentin](#Lyukobanya), ahova érdemes lehet továbbmenni. Nyugatra haladva pedig kiemelten érdemes lehet folytatni utunkat a [siroki szerpentin](#24Sirok) irányába.

Egy, a [keleti oldalon lévő visszafordítóban](#geo:Kanyarfot%C3%B3s%20Pont@48.045056,20.479917/?b=Ide%20id%C5%91nk%C3%A9nt%20kitelep%C3%BCl%20egy%20kanyarfot%C3%B3s%20t%C3%A1rsas%C3%A1g,%20akik%20k%C3%A9pet%20k%C3%A9sz%C3%ADthetnek%20a%20kanyarg%C3%A1sodr%C3%B3l.%20%C3%89rdemes%20megn%C3%A9zni%20az%20adott%20napi%20esem%C3%A9nyeket%20az%20%5Baut%C3%B3s%20napt%C3%A1rban%5D%28https://sp3eder.github.io/autosesemenyek/%29,%20hogy%20k%C3%B6nnyen%20megtal%C3%A1ld%20a%20fot%C3%B3st.) találkozhatunk kanyarfotósokkal időnként, amikor megnövekedhet a motoros forgalom.

Az útvonal mentén található a [Bükki Csillagda](#geo:B%C3%BCkki%20Csillagda@48.05673,20.519536/?b=A%20B%C3%BCkki%20Csillagd%C3%A1ban%20%C5%B1rrel%20kapcsolatos%20modern,%20sz%C3%B3rakoztat%C3%B3%20programok%20v%C3%A1rnak%20mindenkit.%20Egy%20planet%C3%A1riummal,%20egy%20interakt%C3%ADv%20ki%C3%A1ll%C3%ADt%C3%A1ssal,%20VR%20j%C3%A1t%C3%A9kokkal%20%C3%A9s%20a%20kupol%C3%A1ban%20m%C5%B1k%C3%B6d%C5%91,%20megtekinthet%C5%91%20%C3%A9s%20kipr%C3%B3b%C3%A1lhat%C3%B3%20napt%C3%A1vcs%C5%91vel%20tal%C3%A1lkozhatunk.%20Az%20id%C5%91j%C3%A1r%C3%A1si%20viszonyokt%C3%B3l%20f%C3%BCgg%C5%91en%20t%C3%A1vcs%C3%B6ves%20%C3%A9jszakai%20csillag%C3%A1szati%20bemutat%C3%B3kat%20is%20tal%C3%A1lhatunk.%20Tov%C3%A1bbi%20inform%C3%A1ci%C3%B3k%C3%A9rt%20%C3%A9s%20jegy%C3%A1rak%C3%A9rt%20%C3%A9rdemes%20ell%C3%A1togatni%20a%20honlapj%C3%A1ra:%20%3Chttps://www.bukkicsillagda.hu%3E.), mely érdekes megállópont lehet a kanyargás mellé az űrkedvelőknek.

[Bemutató videó Draskovics Andristól](https://youtu.be/J8CYfAB5cnQ)
