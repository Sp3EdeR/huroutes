Az egyik legjobb magyar szerpentin sok szempontból. Nagyon jó a vonalvezetése, vannak szűk és kevésbé szűk kanyarok, jó ritmussal. Sok az emelkedő, lejtő és döntött kanyar is, így nagy a dinamikája. Még sikán is akad pár. Az útfelület szélessége közepes, néhol a széle letöredezett. Az útminőség 2025-ben épp szakaszosan jó vagy közepes. Minden kátyú be van foltozva, bár a foltok nincsenek pontosan szintben. Általában a tél tönkreteszi az útfelületet, és minden évben érdemes megvárni mire befoltozzák. Gyakran Cered irányából jobb az útfelület, mint Zagyvaróna felől. Alacsony a forgalom az úton, jó eséllyel lehet zavartalanul haladni. Rónabányához közel van pár nagyon éles, szűkülő visszafordító ahol igencsak le kell lassítani, ezekre nem árt figyelni.

Az útvonal könnyen összeköthető a [Hagony-Zabar közti](#HagonyZabar) és a [mátraszelei](#Matraszele) szerpentinekkel.

Az [egyik Cered-közeli kanyarkombinációban](#geo:Kanyarfot%C3%B3s%20Pont@48.137889,19.952361/?b=Ide%20id%C5%91nk%C3%A9nt%20kitelep%C3%BCl%20egy%20kanyarfot%C3%B3s%20t%C3%A1rsas%C3%A1g,%20akik%20k%C3%A9pet%20k%C3%A9sz%C3%ADthetnek%20a%20kanyarg%C3%A1sodr%C3%B3l.%20%C3%89rdemes%20megn%C3%A9zni%20az%20adott%20napi%20esem%C3%A9nyeket%20az%20%5Baut%C3%B3s%20napt%C3%A1rban%5D%28https://sp3eder.github.io/autosesemenyek/%29,%20hogy%20k%C3%B6nnyen%20megtal%C3%A1ld%20a%20fot%C3%B3st.) találkozhatunk kanyarfotósokkal időnként, amikor megnövekedhet a motoros forgalom.
