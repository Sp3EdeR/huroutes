Jó vonalvezetésű, keskeny útszakasz át az erdőkön. Csak párszor szakítják meg lakott szakaszok a ritmust. A nyugati felén tűrhető minőségű, bár érdemes vigyázni az aszfalt letöredezett széleire és a kimélyült padkára. Sajnos a [Mátraszentimre](#geo:%C3%9Atmin%C5%91s%C3%A9g%20V%C3%A1laszt%C3%B3pont@47.905353,19.881681/?b=Az%20%C3%BAt%20min%C5%91s%C3%A9ge%20innen%20nyugatra%20nagyon%20j%C3%B3,%20keletre%20viszont%20el%C3%A9g%20rossz.) területén lévő és attól keletre húzódó szakasz rossz minőségűvé vált. A keleti részén óvatos közlekedés javasolt. Mivel ez az utóbbi - rossz minőségű rész - köti össze a [24-essel](#24Paradsasvar), amerre a túrázást jellemzően folytatni lehet, csak 2.5 csillagot kap a szakasz, pedig a nyugati fele talán még egy felet megérne. A 24-es úthoz képest itt a forgalom sokkal alacsonyabb. A szakasz kellemes, erdei kilátást nyújt, több helyen rövidke hegyoldali kilátással.

Budapest felől érkezve, csak Pest megyei matricával, elég gyorsan megközelíthető a 21-esen, illetve esetleg [Szurdokpüspökin](#SzurdokpuspokiPaszto) keresztül. A tömött, forgalmas nyári napokon gyakran érdemes lehet inkább ezen az úton közelíteni [Parádsasvár felé](#24Paradsasvar) mint Gyöngyös felől.

Az [egyik Mátraszentimre-közeli kanyarban](#geo:Kanyarfot%C3%B3s%20Pont@47.894361,19.860306/?b=Ide%20id%C5%91nk%C3%A9nt%20kitelep%C3%BCl%20egy%20kanyarfot%C3%B3s%20t%C3%A1rsas%C3%A1g,%20akik%20k%C3%A9pet%20k%C3%A9sz%C3%ADthetnek%20a%20kanyarg%C3%A1sodr%C3%B3l.%20%C3%89rdemes%20megn%C3%A9zni%20az%20adott%20napi%20esem%C3%A9nyeket%20az%20%5Baut%C3%B3s%20napt%C3%A1rban%5D%28https://sp3eder.github.io/autosesemenyek/%29,%20hogy%20k%C3%B6nnyen%20megtal%C3%A1ld%20a%20fot%C3%B3st.) találkozhatunk kanyarfotósokkal időnként, amikor megnövekedhet a motoros forgalom.

[Bemutató videó Draskovics Andristól](https://youtu.be/EZHj94m7IBw?t=446)
