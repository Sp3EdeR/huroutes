Ezen a rövid szakaszon kiváló vonalvezetéssel kígyózik a szerpentin Csesznek felett, széles és tökéletes burkolattal. A kanyarok közepes tempót engednek. Az erdei körítésből időnként kibukkan a cseszneki völgy és [a vár](https://hu.wikipedia.org/wiki/Cseszneki_vár) panorámája. Ezek miatt a szakasz forgalma jó időben kiemelkedő szokott lenni, kifejezetten sok motorossal. Egészen hasonló ez a szakasz a [parádsasvári szerpentinhez](#24Paradsasvar), csak kicsiben.

A [Szerpentin büfé](https://www.facebook.com/profile.php?id=100015815672849) környékén érdemes vigyázni a ki-beálló járművek miatt.

Kiemelkedően jó autós-motoros fotók készíthetőek, ha megállunk [ennél a pihenőnél](https://goo.gl/maps/BxwJMBrRJ7mFDhMw5), háttérben a várral.

A szakasz déli végén lefordulhatunk a [cseszneki mellékútra](#CsesznekMellekut).