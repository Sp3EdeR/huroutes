Sajnos a szerpentin burkolatának minősége bőven hagy kívánnivalót maga után. Sekély kátyúkkal tarkított, hosszantilag barázdált, sóderes-törmelékes a felület, így az autó könnyen megcsúszik rajta, és motorozásra kifejezetten nem ajánlott. Ennek ellenére az alacsony tapadás és éles visszafordítók könnyen driftelhetőek, míg több kanyar nagyon jól belátható (főleg fölfelé haladva), így kihasználható az út szélessége. Ez teszi érdekessé ezt a mindentől kissé távoleső helyet. A környékbeli szántóföldek kifejezetten szép kilátást nyújtanak.