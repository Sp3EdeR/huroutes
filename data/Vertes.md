Ez egy lehetőség a Vértes környékén autózni egyet, nagyon közel Budapesthez.

Érdekességekkel találkozhatunk az út mentén: a [Biatorbágyi viadukt](https://hu.wikipedia.org/wiki/Biatorbágyi_vasúti_viadukt), az Etyeki borkultúra. Az [Etyek - Alcsútdoboz közötti szerpentin](#EtyekAlcsutdoboz), a [Csákvár és Gánt közti szakasz](#GantCsakvar) és a [Söréd - Gánt közötti szerpentin](#SoredGant) kellemes kanyargást tesznek lehetővé.

Sajnos a Csákvár belterületén lévő utak nagyon rossz minőségűek, sóderes-kátyúsak. Így itt haladjunk lassan és óvatosan.

A természetet kedvelők számára érdekesség lehet az úthoz közel, Csákváron, a [Báraczháza-barlang](https://hu.wikipedia.org/wiki/Csákvári-barlang), ahova fejlámpával, esetleg zseblámpával érdemes érkezni. A Barlang fölötti sziklaoromról csodás kilátásban lehet részünk.
