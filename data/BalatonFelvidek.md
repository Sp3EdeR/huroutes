Ez a bejáróút egy sokkal érdekesebb, izgalmasabb alternatíva Veszprém és Tapolca összekötésére a [77-es útnál](#77). Az útvonal mentén végig változatos, gyönyörű kilátásokban lehet részünk, miközben kanyargunk, vagy bukkanókat veszünk. A bejáróút szakaszai a tempós, erdei [73-as út](#73), a [Füred és Tótvázsony közti](#BalatonfuredTotvazsony) szőlők közti kanyargós és a [Tótvázsony és Dörgicse](#TotvazsonyDorgicse) illetve [Köveskál és Gyulakeszi](#KoveskalGyulakeszi) közti bukkanós-kanyargós, gyönyörű kilátású szakaszok.

A bejáróút felfúzhető körtúrába a [77-es úttal](#77), bár ez kevésbé izgalmas útvonal.

Könnyen elérhetővé válik a Balaton számos nevezetes látnivalója is az út mentén.

Veszprém leghíresebb programja az [állatkertje](https://welovebalaton.hu/hely/veszpremi-allatkert-kittenberger-kalman-noveny-es-vadaspark), de ezen kívül a várnegyed tele van látnivalókkal és múzeumokkal.

Balatonfüreden például érdemes lehet megállni egy séta erejére a festői [Tagore sétányon](https://welovebalaton.hu/hely/balatonfuredi-tagore-setany) és a mellette lévő [gyógy téren](https://goo.gl/maps/E8yXhkTof13GN6PU9). Természetkedvelők számára érdekes lehet megtekinteni a [Lóczy barlangot](https://welovebalaton.hu/hely/loczy-barlang) és esetleg felsétálni a gyönyörű kilátást nyújtó [Jókai-kilátóhoz](https://welovebalaton.hu/hely/jokai-kilato). Esetleg el is lehet tölteni egy estét a borok társaságában, például a [Figula Pincészetnél](https://figula.hu/). Érdemes vinni a [Balatonfüredi savanyú vízből](https://goo.gl/maps/yofAbtFvwppeiX4U6).

Tapolcán a fő látványosság a méltán híres [tavasbarlang](https://welovebalaton.hu/hely/tapolcai-tavasbarlang) és [Malom-tó](https://welovebalaton.hu/hely/malom-to) amiket semmiképp sem érdemes kihagyni.