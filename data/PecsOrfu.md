A Ranga László út nagyon jó vonalvezetésű, jó minőségű, kellemesen széles út. Összességében az ország egyik legjobb szerpentinje. Az útvonal fő problémái csak a várható közepes-erős forgalom, és a biztonságos előzési lehetőségek ritkasága. Szép mély erdőben utazhatunk a teljes szakaszon át.

A térképen javasolt útvonal a 6604-es úton folytatódik, az orfűi lehajtó után, egy kevésbé forgalmas, de nagyon szép kerülőt javasol. Lehetséges lekanyarodni Orfű irányába a Kossuth Lajos utcára is nagyon alacsony forgalom esetén, pár éles kanyar érdekében.

A jelölt útszakasz vége az Aquapark nagy parkolójánál van. Itt mindig található hely, és meg lehet nézni a tavat. A parkoló mellett van egy büfé, ahol elkérhető a kulcs a toaletthez.

Az útvonal kényelmesen felfűzhető egy hosszabb, [nyugat-mecseki túrára is](#NyugatMecsek).