Erre az útvonalra a [Lábatlan](#geo:L%C3%A1batlan@47.743604,18.500449) felé vezető úttal összekötve gyakran szerveznek rally szakaszt, de a frissen felújított szűk kanyarokkal rendelkező erdős rész most igazán élvezetes kanyargást nyújt. A nem igazán forgalmas útszakaszon a hosszú egyeneseket az első 5 km után trükkös és szűk kanyarok követik, amik kisebb szintkülönbségekkel szelik át az erdőt. Bajóthoz közel van egy [közepes-éles kanyar egy bukkanó tetején](#geo:Vesz%C3%A9lyes%20Kanyar@47.707717,18.556231/?b=Ez%20egy%20meglep%C5%91en%20%C3%A9les,%20vak%20kanyar,%20egy%20bukkan%C3%B3%20tetej%C3%A9n.%20Vigy%C3%A1zzunk%20vele,%20nehogy%20elrep%C3%BClj%C3%BCnk.), amire kiemelten figyelni kell.

Bajót faluban el lehet kanyarodni [Péliföldszentkereszt](#geo:P%C3%A9lif%C3%B6ldszentkereszt@47.707952,18.587425) irányába is, de ott csak a szentkereszt település részig kapott új aszfaltot az út és tovább gurulva a 1119-es útra eléggé rossz minőségű út vezet, ezért érdemesebb inkább a bajóti buszfordulóban megfordulni és visszafele is befűzni a kanyarokat.

Budapest irányából érdemes a [Szomor-Bajnai útvonalon](#SzomorBajna) közelíteni, ami jó alternatívája a nagyon forgalmas 1-es útnak. Ezen kívül direkt összeköttetése van az útnak a nagyszerű [héregi szerpentinnel](#Hereg), amerre érdemes lehet folytatni utunkat.

Az [egyik Bajót-közeli kanyarban](#geo:Kanyarfot%C3%B3s%20Pont@47.701302,18.556537/?b=Ide%20id%C5%91nk%C3%A9nt%20kitelep%C3%BCl%20egy%20kanyarfot%C3%B3s%20t%C3%A1rsas%C3%A1g,%20akik%20k%C3%A9pet%20k%C3%A9sz%C3%ADthetnek%20a%20kanyarg%C3%A1sodr%C3%B3l.%20%C3%89rdemes%20megn%C3%A9zni%20az%20adott%20napi%20esem%C3%A9nyeket%20az%20%5Baut%C3%B3s%20napt%C3%A1rban%5D%28https://sp3eder.github.io/autosesemenyek/%29,%20hogy%20k%C3%B6nnyen%20megtal%C3%A1ld%20a%20fot%C3%B3st.) találkozhatunk kanyarfotósokkal időnként, amikor megnövekedhet a motoros forgalom.
