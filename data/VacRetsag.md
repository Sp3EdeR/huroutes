A 2-es út egy elég forgalmas útszakasz, de a kanyargós részeknél a nagy kamionforgalom miatt kapaszkodósávok is vannak, ahol könnyen előzhetünk ha Rétság irányába haladunk. Az enyhe kanyarok csak komolyabb gyorshajtás esetén lesznek izgalmasabbak, akkor viszont határozottan érdekesek. Az út minősége jó, azonban elég gyakran traffipaxoznak a települések és a - jól belátható - kereszteződéseknél található sebességkorlátozások környékén. Kilátásban sajnos nemigen van részünk errefelé, mindössze az erdő oldala látszik.

Rétság után folytathatjuk utunkat akár a [Penci Parádé](#PenciParade) felé, vagy a [Bánk és Romhány közötti](#BankRomhany) irányban is. Vác felől pedig a [Kismarostól induló szerpentin](#KismarosMarianosztraSzob) felé vehetjük utunkat melyhez a Lósi-patak völgye Verőce fele meglepően kellemes átkötés lehet.
