Magyarország egyik legjobb szerpentinje, amit sajnos az átutazó forgalom nehezen élvezhetővé tesz gyakran. Érdemes hétköznap, vagy nagyon korai, esetleg késő délutáni órákban menni erre. Izgalmas vonalvezetés, nagyon jó minőségű felület jellemzi a Mátrafüred és Parádsasvár közti széles aszfaltkígyót. Épp ezért ez a szakasz a legismertebb és legforgalmasabb magyar szerpentin mind közül. A forgalom jó időben majdnem mindig kiemelten magas, előzni viszont nem sok helyen könnyű. Rendőri jelenlét viszonylag ritkán van erre, de azért főleg Mátrafürednél és Parádsasvárnál nem árt résen lenni. Nem mindig lehet hinni a térképnek, időnként motoros rendőrök járőröznek a szakaszon. A [Sirok és Eger közti szakaszon](#24Sirok) is találhatunk érdekesebb kanyarokat, ami szintén nagyon jó szakasz, talán kicsit alacsonyabb forgalommal. Érdemes felmenni a [Kékestetőre](#Kekesteto) is, ha már erre járunk. Sajnos a [2408-as út](#2408) erre eső része nagyon rossz minőségű, így erre nem javasolt menni.

A [Parádsasvári visszafordító kanyar külső felén](#geo:Par%C3%A1dsasv%C3%A1ri%20parkol%C3%B3@47.913233,19.987632/?b=Felkapott%20parkol%C3%B3t%20tal%C3%A1lunk%20itt,%20%C3%A9tteremmel,%20%C3%A1rusokkal.) egy felkapott parkoló található, aminél a szerpentinezők többsége megáll, gyakran visszafordul egy újabb körre. A parkoló mellett található a festői szépségű [kastélyszálló](#geo:Kast%C3%A9lyhotel%20Sasv%C3%A1r@47.912035,19.984995/?b=A%20kast%C3%A9lysz%C3%A1ll%C3%B3%20honlapja:%20%3Chttp://www.khs.hu/%3E.), mely érdekes látványosság. A [Parádi kisvendéglő](#geo:Par%C3%A1di%20kisvend%C3%A9gl%C5%91@47.923028,20.037496/?b=Sz%C3%A9p%20kis%20vend%C3%A9gl%C5%91%20finom%20%C3%A9telekkel,%20kiad%C3%B3s%20%C3%A9teladagokkal.%20Az%20%C3%A1raz%C3%A1sa%20sajnos%20nem%20a%20legolcs%C3%B3bb,%20de%20nem%20is%20tragikus.%0A%0AAz%20%C3%A9tterem%20honlapja:%20%3Chttps://paradikisvendeglo.hu/%3E) egy nagyon jó, közeli étterem.

Az [egyik visszafordítóban](#geo:Kanyarfot%C3%B3s%20Pont@47.897526,19.976901/?b=Ide%20id%C5%91nk%C3%A9nt%20kitelep%C3%BCl%20a%20%5BKanyarfot%C3%B3%5D%28https://kanyarfoto.com/hu%29,%20akik%20k%C3%A9pet%20k%C3%A9sz%C3%ADthetnek%20a%20kanyarg%C3%A1sodr%C3%B3l.) találkozhatunk a kanyarfotósokkal időnként. Ilyenkor megnövekedik errefelé a forgalom.

[Bemutató videó Draskovics Andristól](https://youtu.be/EZHj94m7IBw?t=334)
