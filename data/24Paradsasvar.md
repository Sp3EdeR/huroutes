Magyarország egyik legjobb szerpentinje, amit sajnos az átutazó forgalom nehezen élvezhetővé tesz gyakran. Érdemes nagyon korai, vagy esetleg délutáni órákban próbálkozni. Izgalmas vonalvezetés, nagyon jó útminőség jellemzi a Mátrafüred és Parádsasvár közti szakaszt. Épp ezért ez a szakasz a legforgalmasabb. Kiemelten nagy forgalom van ezen a részen majdnem mindig. A 2021-es sebességmérés csökkentés előtt nagyon sokszor voltak itt rendőrök is, de ez újabban nagymértékben csökkent. A Sirok és Eger közti szakaszon is találhatunk érdekesebb kanyarokat, ez is jó szakasz alacsonyabb forgalommal. Ezen a szerpentinünkön van az egyik legszélesebb út.

[Bemutató videó Draskovics Andristól](https://youtu.be/EZHj94m7IBw?t=334)

A Parádsasvári visszafordító kanyar külső felén egy felkapott parkoló található, aminél a szerpentinezők többsége megáll, gyakran visszafordul egy újabb körre. A parkoló mellett található a festői szépségű [kastélyszálló](http://www.khs.hu/), mely érdekes látványosság. A [Parádi kisvendéglő](https://paradikisvendeglo.hu/) egy nagyon jó étterem ínyenc falatok elfogyasztására, bár viszonylag erős árazással rendelkezik.