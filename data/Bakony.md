Ez egy lehetőség a Bakony környéki utak alaposabb bejárására, illetve jó út Budapest és Székesfehérvár irányából a Bakony megközelítéséhez. Az út minősége helyenként rossz, de nagyrészt jó. Az útvonal nagy attrakciója a [Zirc utáni szakasz](#8301), ami egy kiváló szerpentin. Emellett az útvonal áthalad a [balinkai](#Balinka) és [Csetény és Dudar közti](#CsetenyDudar) szerpentineken is.

Jól kapcsolható ez az út a [Söréd és Gánt közti szerpentinhez](#GantSored), ha Budapest irányából közelítünk. A [Pannonhalma felé vezető bejáróutat](#PannonBakony) is keresztezi, azzal jól kombinálható. Ez utóbbin igen közel található a híres [cseszneki szerpentin](#82).