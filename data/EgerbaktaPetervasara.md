Enyhe-tempós és közepes kanyarok között váltakozó felhozatalt ajánl ez a szakasz. A déli szakaszán az útfelület minősége nem túl jó, de még Bükkszék előtt tökéletes, széles, új aszfaltfelületre vált, ami kitart a szakasz nyugati végéig. Többségében enyhe, tempós, időnként közepes kanyaríveket kapunk itt. Bár forgalma közepes, de azért akad hely előzni itt-ott. Van a szakaszon [egy bukkanó tetején lévő kanyar](#geo:Bukkan%C3%B3s%20Kanyar@47.993239,20.213617/?b=Egy%20temp%C3%B3s%20kanyar,%20ami%20pont%20egy%20bukkan%C3%B3%20tetej%C3%A9n%20van.%20%C3%89rdemes%20megfontoltan%20k%C3%B6zel%C3%ADteni,%20a%20j%C3%A1rm%C5%B1%20hirtelen%20elk%C3%B6nny%C3%BCl%C3%A9se%20miatt.), melynél érdemes figyelni a jármű elkönnyülése által okozott tapadáscsökkenésre.

Az útvonal nagy része szép erdőn keresztül halad, a keleti végénél egy gyönyörű szurdokban. A nyugati végénél vált a kilátás szép mezős dombságokra, amik elkísérnek minket egészen Pétervásáráig.

Bár első ránézésre jó irány lehet erre összekötni a [ceredi](#Cered) és [siroki](#24Sirok) szerpentineket, de sajnos a [Pétervására és Zabar közti 2305-ös út](#geo:2305%20-%20rossz%20min%C5%91s%C3%A9g%C5%B1%20%C3%BAt@48.083969,20.052097/?b=Ez%20az%20%C3%BAtvonal%20nagyon%20rossz%20min%C5%91s%C3%A9g%C5%B1.%20%C3%89rdemes%20elker%C3%BClni.) nagyon rossz minőségű. Így nem javasolt arra menni.