Ez az útvonal egy igazán hangulatos szakasz. Hangonytól nyugatra enyhén kanyargó, enyhén hullámzó, tempós ívekkel nyit, ami közben a változatos és szép völgy által nyújtott szép kilátásban gyönyörködhetünk. A Megyehatár környékén már hegyes a környezet és egy szűk, rövid, de izgalmas szerpentin dobja fel az adrenalint. Az útminőség nagyon jó szinte az egész szakaszon, mindössze a hegyekben vannak kisebb foltozások. Ez az útvonal egy tökéletes bemelegítő a [ceredi szerpentinhez](#Cered). Eger felől a [Balaton településen keresztül](#Balaton) érdemes megközelíteni.

Amennyiben nyugat felé haladunk, nagyon vigyázzunk az [utolsó, lejtmeneti hajtűkanyarnál](#geo:%C3%89les%20hajt%C5%B1kanyar@48.151346,20.072554/?b=Ez%20egy%20nagyon%20%C3%A9les%20hajt%C5%B1kanyar.%20F%C5%91leg%20nyugatra,%20Zabar%20ir%C3%A1ny%C3%A1ba%20haladva%20igen%20vesz%C3%A9lyes%20lehet,%20ha%20nem%20figyel%C3%BCnk.), ugyanis itt könnyen el lehet szállni nagy tempónál.

Az útvonal hangulata hasonló az [Aggteleki szerpentinéhez](#Aggtelek).
