Egy izgalmas és szép szerpentinezésben lehet része minden erretévedőnek. Az útvonal többségében erdős szakaszokon kanyarog át a Bakonyon keresztül, de itt-ott mezők és földek bukkannak elő. Hangulatában a [Bükki 2505-ös utat](#2505) idézi fel. 2022 márciusában a Zirchez közelebb eső fele az útvonalnak felújítás alatt áll és nem lehet rendesen haladni rajta - de hamarosan várható a tökéletes, friss aszfalt a teljes szakaszon. A későbbi szakaszai, főként a Bakonybél és Bakonykoppány köztiek már tökéletes felülettel rendelkeznek. Kis-közepes forgalomra lehet számítani az útvonal mentén.

Bakonykoppánynál a buszfordulóban érdemes megfordulni és Zircen a MOL kút előtt sok parkolóhely és étterem található.

[Bemutató videó Draskovics Andristól](https://www.youtube.com/watch?v=3fbTc9KFvPw&t=381s), de ez még útfelújítási munkák előtt készült.