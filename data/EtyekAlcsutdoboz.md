A híres és felkapott bortermelő város, Etyek és Alcsútdoboz között kanyarog egy rövidke, hullámos útszakasz. A jó minőségű aszfalton több lágy kanyarral és bukkanóval találkozhatunk. A forgalom közepes szokott lenni, de kifoghatóak üres pillanatok is. A kilátás is meglehetősen szép, itt fás, ott mezős. Komolyabb adrenalinlöketet viszont ne várjunk ettől az útszakasztól, mert komolyabb csapatásra nem alkalmas keskenysége, és a több helyen erősen túlzó sebességkorlátozó táblák miatt.

Az útvonal a [vértesi bejáróút](#Vertes) egy szakasza.
