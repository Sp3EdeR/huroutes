Mátraházától kanyarog felfelé izgalmasan a 24134-es jelölésű szerpentin egészen a Kékestetőig. A tökéletes minőségű aszfalt felületet mély erdő veszi körbe mindkét oldalról. A [24-esnél](#24Paradsasvar) valamivel keskenyebb az útfelület, de a forgalom is kicsit alacsonyabb itt... Bár van buszjárat ezen az úton is, de viszonylag ritka. Este és kora reggel kiemelt vadveszéllyel kell számolni ezen a szakaszon.

Az út legvégén a Kékes parkoló fizetős. Ha meg akarunk fordulni, akkor érdemes a jelölt végponton - a szanatórium előtt - tenni ezt.
