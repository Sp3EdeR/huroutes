Ez a bukkanókkal és kanyarokkal dús, szakasz keresztülszeli a balatonfelvidéki dombságot a völgyein át. Bár a kanyarok nagyrészt enyhék, a bukkanók változatossá és érdekessé teszik a szakaszt, de pont emiatt fokozott figyelmet igényel, hogy a nehezen belátható részeken ne érjen minket meglepetés. Tótvázsony és Pécsely között az útminőség nagyrészt jó-közepes, bár közvetlenül Pécsely előtt viszonylag rossz egy rövid szakaszon. Pécselyt követően viszont tökéletes útminőséget élvezhetünk Dörgicséig. Az út mentén nagyrészt szép mezőkhöz, földekhez és domboldalakhoz lesz szerencsénk.

Ez az útvonal része a [Balaton-felvidéki bejáróútnak](#BalatonFelvidek).
