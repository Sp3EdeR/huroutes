Ez a bukkanókkal és kanyarokkal dús szakasz keresztülszeli a balatonfelvidéki dombságot a völgyein át. Bár a kanyarok nagyrészt enyhék, a bukkanók mégis változatossá és érdekessé teszik a szakaszt. Azonban pont emiatt, fokozott figyelmet igényel, hogy a nehezen belátható részeken ne érjen minket meglepetés. Pécsely előtt egy rövid szakasz kivételével Tótvázsony és Pécsely között az útminőség nagyrészt jó-közepes. Pécselyt követően viszont tökéletes útminőséget élvezhetünk Dörgicséig. Az út mentén nagyrészt szép mezőkhöz, földekhez és domboldalakhoz lesz szerencsénk.

Ez az útvonal része a [Balaton-felvidéki bejáróútnak](#BalatonFelvidek).

Egy [Vászoly melletti kanyarban](#geo:Kanyarfot%C3%B3s%20Pont@46.939182,17.777372/?b=Ide%20id%C5%91nk%C3%A9nt%20kitelep%C3%BCl%20egy%20kanyarfot%C3%B3s%20t%C3%A1rsas%C3%A1g,%20akik%20k%C3%A9pet%20k%C3%A9sz%C3%ADthetnek%20a%20kanyarg%C3%A1sodr%C3%B3l.%20%C3%89rdemes%20megn%C3%A9zni%20az%20adott%20napi%20esem%C3%A9nyeket%20az%20%5Baut%C3%B3s%20napt%C3%A1rban%5D%28https://sp3eder.github.io/autosesemenyek/%29,%20hogy%20k%C3%B6nnyen%20megtal%C3%A1ld%20a%20fot%C3%B3st.) találkozhatunk kanyarfotósokkal időnként, amikor megnövekedhet a motoros forgalom.
