A Fellegvárhoz két irányból is bejárható út egy jól autózható, közepes és gyors kanyarokkal rendelkező szerpentin melyen sok turista fordul meg. Az út mellett több helyen parkolók vannak, itt vigyázni kell a gyalogosok és parkolásból kiálló autók miatt. A városból a bobpályáig tartó szakasz a Giro d'Italia kerékpárversenynak köszönhetően felújításra került. Az út mindkét oldalán sávszélességben javították ki a bukkanós és kátyús szakaszokat, így egy kíválóan autózható szakasszá vált a régen hegyi versenyeknek is helyt adó felfutó. A felújításnak és a kanyarfotós csapatnak köszönhetően azonban megnövekedett forgalomra számíthatunk. 

A bobpályától tovább, a visegrádi sípálya felé vezető út minősége nem túl jó. Itt érdemes először lefelé óvatosan gurulva megfigyelni az - időnként kátyúzáson áteső - erdei utat. Ez a szakasz fokozott figyelemmel, lentről felfele jobban bejártható, de itt is számítani lehet a turistákra, ugyanis az út mellett több tanösvény és kilátó is található.
